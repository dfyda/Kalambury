# Kalambury

Aplikacja z dnia 02.07.2014

Aplikacja składa się z dwóch części – Klienta oraz Serwera. Gdy uruchomimy serwer, mamy możliwość ustawienia portu serwera i rozpoczęcia jego działania Wszystkie ważne informacje na temat Serwera są zapisywane w obszarze tekstowym zawierającym logi min. informacje o załadowanych hasłach, dacie wystartowania serwera, zalogowaniach/wylogowaniach graczy oraz informację o niepowodzeniach. Z poziomu serwera mamy prostą możliwość edycji słów do odgadywania. Klient posiada menu rozpoczęcia gry, w którym mamy możliwość wpisania portu oraz adresu IP Serwera. Po zalogowaniu przynajmniej dwóch graczy rozgrywka się rozpoczyna. Rysowanie przydzielane jest pierwszemu zalogowanemu graczowi. Ma on 180 sekund na narysowanie przydzielonego hasła, tak aby inni gracze mogli je odgadnąć. Posiada możliwość wyboru ołówka i gumki. Ma prawo zrezygnować z rysowania, wtedy przydzielane jest one kolejnemu graczowi w kolejce. Po określonym czasie wysyłane są podpowiedzi do wszystkich graczy, aby ułatwić rozgrywkę przy trudniejszych hasłach. Gracz za odgadnięcie hasła otrzymuje 50pkt, gracz który rysował i jego hasło zostało odgadnięte otrzymuje 20pkt. Rozgrywka kończy się(automatycznie rozpoczyna się odnowa jeśli warunki rozpoczęcia będą spełnione) po uzyskaniu przez któregoś z graczy minimum 300pkt.  
